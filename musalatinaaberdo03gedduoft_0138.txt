¹05

110

115

120

¹²5

130

135

MUSA LATINA ABERDONENSIS.

Moribus indomito pereuntia saecula luxu,
Hinc caligantes sensus mentisque veternum
Et libertatis quaesito nomine certum
Exitium, serpente malo, crescente ruina,
Indoluit miseris, sacrisque operarier infit.
Primaque cura fuit divini nectaris haustu
Perfudisse lares; mox proxima limina sacrae
Aedis inexhaustae senserunt fulmina linguae.
Ac veluti occulto quae fulvi vena metalli
Monte latet, vel quae nescitur clausa profundo
Gemma mari, nullos bominum poscuntur in usus,
Eruta diversis ludunt capiuntque figuris3
Talis erat, nondum curis immissus apertis,
Divitiis opulens tacitis tectoque metallo.
Agnitus extractus placuit, penitusque probatum
Ambitiosus honos nulla ambitione petitus
Consequitur, sacer ordo premit celsique fatigat
Imperii diadema tenens; communia vota
Contulit haud tacitum iusta ad suffragia vulgus.
Insula sacra sacris manibus collata decoram
Canitiem velat. Sed non hic limes honorum
Constitit 3 ille artes atque haud vulgariter artes
Edoctus princeps, quibus est respublica sospes,
Addidit augusti fastigia celsa senatus.
Arbitrium patuit rerum, penetralibus altis
Curia, suscepitque lubens; arcanaque regni
Cum patribus consors consortibus ardua tractat.
Non tamen ingenium (tanta est constantia) cedit
Dulcibus illecebris, aut pondere victa laborat
Ignea vis animi, curis gravioribus impar.
Et quanquam illicibus certaret curia fallax
Obsequiis tentare gradus, non fulgor honorum
Emollit rigidum et non exorabile pectus
Illius infixum cordi. Placet una voluptas,
Excubias agitare gregi, vigilantia semper
Lumina, custodes oculos praetendere t siquem
Devius error agat, reducem mox sistere: si quid
Collapsum offendat mox instaurare, labori
Parcere difficilis, pastorum munia recti

