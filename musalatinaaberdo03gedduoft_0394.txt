344

130

135

140

145

150

155

160

165

MUSA LATINA ABERDONENSIS.

Ne fles, externis quod iit moriturus in oris,
Tellus nulla bonis est peregrina viriS.

Ex aequo, aethereo mundus removetur Olympo,
Nec magis haec illa parte propinqua polo.
Felix! quod propriis non videris agmina tectis

Tristia lugubri tollere busta sono.
Nec tu sola doles, luctus consortia iungunt
Quarum sunt Latio pignora tecta solo;
Clarus ubi exigua premitur Duglassius urna,
Et pius in sancta Sylvius urbe iacet.
Nobilis et veteres illustrat funere Thermas
Chesolinus, stirpis lux patriaeque decuS,
Qui velut imposuit capiti virtute sacratam,
Supposuit pedibus sic, pietate, mitram.
Roma Caledoniis vetus et fatale sepulchrum,
Prima nec expertos causa latere potest.
Pendimus inferias Troiana per arva Pelasgi
Manibus Hectoreis Dardaniisque rogis.
Sic ulciscuntur deletos Marte Latinos.
Strenua quos cohibet terra Brittana sinu.
Quare age moerentes lucta tandem erige vultus,
Cernat ovans natus lumina sicca tuuS,
Qui, super empyrei divina palatia caeli
Sancta Redemptoris membra Deumque videns,
Dulcibus ambrosiae ferclis repletus abunde
Nectare caelicolum proluit ora sacro,
Tantaque caelestis miratur praemia regni,
Laetitiaeque modos angelicosque choros
Nosque sui memores domibus speculatur ab altis,
Ridet et angusto funera spreta loco.
O dilecte puer! validas si Numina vires,
Et ceu velle mihi, sic quoque posse darent ;
Non tua pulverea foeterent corpora fossa,
Dulcia nec rigidus degravet ossa lapis;
Clara sed ingenti lucerent nomina templo,
Pictaque mirandis stemmata avita modis.
Funera cinnameos spirarent prodiga 5110005,
Et flueret redolens functa per ora liquor.

