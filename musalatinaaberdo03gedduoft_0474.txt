424

195

200

²05

210

215

220

225

MUSA LATINA ABERDONENSIS.

Hinc lauta inter se laeti convivia curant.
Postquam facta quies epulis mensaeque remotae,
Ordine quisque suo (Regi tarnen ante salutem

Et fortunatae soboli triplicique precatus

Imperio) pateras spumantes haurit et inde

'l'e vocitat 3 resonant plausus iuvenumque senumque,
Altaque respondent laquearia carmen, avitum
Magne tibi rex magne tuis diadema perennet.
Insuper et cives hilarat praesentia regis
Expectata diu. Tibi portas pandit Edina,
Multiplicique tui sub imagine pingit amorem.

Hic iuga Parnassi viridantia carmine mille
Aonidum, vocum mulcent discrimina mille.
Fulminaque ingeminant arces sonituque tremendo
Hinc atque hinc aurae reboant, laetusque tubarum
Alternansque modos ferit aurea sidera clangor.
Vincat Edina, loci vincat potioris honore,

Regis amore tamen nunquam, mihi crede, sorores
Vicerit illa suas· Taides nostri inclyta regni
Gloria te Regem pronae Dominumque salutant.
At quae tecta Deae vitreis sub fluminis undis
Pumice strata colunt Nymphae, ditissima gemmis
Quaeque fluenta regunt Donae, tibi seque suosque
Devovere uni. Comes his Abredonia, dulci

Dulce tuo quondam genitori nomen, ab uno

Te pendet regemque suum te suspicit unum.

Hic tibi felicem Concordia ponit olivam,
Unanimesque fovet sub amico foedere cives,

Festa quibus lux ista nitet, dum vina coronant,
Dum curn virginibus matres puerique choreis
Indulgent agiles, tensisque ad sidera palmis

Pro te, proque tuis, dictis his aethera complent:
Sancte Pater Superum meritas tibi pendere grates
Non opis est nostrae; fruimur quod Principe, Princeps
Quod rutilante atavum diademate tempora cinctus
Pacifici patris solio ius dicit ab alto;

Quod placidis sperata quies nos protegit alis,
Muneris omne tui est. Aevum da duret in omne
Sors haec, alme Parem, et per vestigia terras

