220

225

230

²35

²40

245

250

DAVH) WEDDERBURN.

Linquam, at seu gelidis nunquam viduata pruinis
Arva colam, Libyae dabitur seu visere fines,
Arentes sines Libyae, seu gurgite Scyllam
Trinacrio informem metuam, casusve locusve
Qui me cunque manet tandem, te semper ut ore,
Sic animo excipiam, patria O dulcissima nostra,
Hinc ego tot lustris peregrinis hospes in oris
Huc studia, huc curas rettuli, ut tardante senecta
Ad patriam remearem urbem et cunabula prima.
Blanditiis quod nec potuit Germania, quod nec
Delitiis potuit delere e pectore maesto.

Ergo ego iam voti (sed non sine numine) sactus
Et patriae compos, vobis caeloque soloque

Me mea devoveo, nostro vos meta labori,

Hic amor, hae nostrae sedes. Sic fatus opacas
In silvas iam fertur ovans sacrosque recessus,
Excipiensque suos toties totiesque suorum
Amplexu exceptus totum se proluit haustu
Nectaris‚ exundat summo qua fluminis alveo,
Ambrosiaque satur Christi hinc conviva perennat.

Tum vero angelica laetum paeana per alta
Atria caelicolae cecinerunt voce, verendo
Et christum in solio residentem hac laude celebrant.

Christe, quies animae, solemque diemque perenm
Lumine Sol superans, regum rex maxime, vasti
Quem penes unum orbis fasces, nostrae una salutis
Anchora‚ nos caeli summam hanc quibus annuis arcem
Pendimus en grates meritas, quod sanguine nobis
Parta salus casus sortis superarit iniquae,

Quodque istam Liddeli animam tua gratia vitae
Perpetis esse velit consortem, qua duce sancti
Imperii tibi crescit apex, studiosaque pubes

Spes gregis illa tui numeros dum compleat omnes,
In nihilumque hostes redigens tu elisa ferorum
Arduus ex solio pessundes colla draconum.

Sic sancti cecinere chori discrimine vocum
Septuplici, sequitur domus omnipotentis Olympi
Alternis, citharaeque novae, nova fila, tubaeque
Clangor et aeternum reparantia cymbala carmen.

AAA

