THOMAS DEMPSTER.

53

ΙΙΙ. DIVINATIO AD AUGUSTISSIMUM, l’O'slfiNTISfflMUM

10

Ι5

20

30

35

REGEM IACOBUM Vl.

[Daritim Poetarum Scotorum, i, 3221

Ergone damnatis ego sidera versa querelis
Exagito, votique reus ter surda lacesso

Numina, nec patrio dudum exaudita Tonanti
Vota precesque meae? Dum sexta recolligit ignes
Cynthia, me sors frustratis ambagibus actum
Distinet a studiiS‚ et spe blanditur inerti,

Et famae illudit. Quae trux iniuria dirum
Praestitit officium? Cur regis versa voluntas
Tam subito casu, sperataque gratia fluxit,

Et prope destituit? Thema num genitabilis horae
Obstitit, inscripto facies et dissona caelo,
Lumine num stellae natum videre maligno?
Sed mihi Mars, sed Mercurius, sed Iupiter ore
Regali carum promittit regibus ortum,
Nascentique favens spatiosum circinat orbem.
Carmine an offensa est, et sunt haec vestra sorores
Crimina Pierides, quas falsa intexere chartis
Non puduit, mentitoris et inania biblis
Condere? Ter magni sed vera encomia regis
Pagina nostra habuit, nullique obnoxia fuco
Nomina, quae poterunt seri laudare nepotes,
Quae frustra attentat livor furialibus ausis,
More gigantaeo temerans caelestia linguis.
Principis anne animus Musis aversus⁷ et illa
Sordet honorato quae splendet Apolline turma ?
Nullaque virtuti statuuntur praemia digna?
Calcataeque iacent nullis et honoribus artes?
Vindice quae suevere illo caput ante levare,
Unica et a cunis cura est coluisse Camenas,

Et quicunque sacro delibat fonte liquorem
virgineum, aut casta complectitur Orgia mente.
An male displicuit fortasse ignobilis ortus,
Contemptumque genus, curis regalibus impar
Indignumque legi? Sed enim clarissima gentis
Fax mihi praeradiat, titulisque insignis avitis

