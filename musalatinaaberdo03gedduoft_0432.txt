382

²70

280

290

295

300

305

MUSA LATINA ABERDONENSIS.

Quin ipsa invitat caeli indulgentia, amice
Cunctaque conspirant elementa, tepentibus auris
Laxant arva sinus, atque omnis ubique resedit
Flatus‚ ut aequoreis placide se attemperet undis.
Tum natalitiam veluti si laeta novarent
Fata tibi lucem (livor depaverit atris
Se licet in tenebris), totas delubra per urbes
Laetitiam plaususque patrum populique secundos
More novo ingeminant, dum sidera voce lacessunt
Cum teneris pueri, matresque, nurusque puellis.
Edocturi inter mensas vestigia quondam
Quae tua quasve ingens urbes impleveris hospes.
Quin adeo tenuis si quondam rura Molorchi
Alcidae, magno quamvis Iovis incremento,
Sique ipsi placuere Iovi tua tecta Philemon,
Scotia nonne tibi placeat tua, maxime regum,
Dives agris opibusque potens, quas exigit usus
Vitae etiam illustris? Magis ast opulenta superne
Quae tibi concessa est vita. Tu gloria nostra,
'l'u gazae, nostrumque tuo fulgore coronas
Fulgorem, laudesque quibus Mavortia gaudent
Pectora ut indigenis. Nam nos et nostra tot illa
Oppida, munitae haud turres, haud ardua cingunt
Moenia, sed dextrae Spartanae, vincula foede
(Teste vel invidia), nunquam servilia passae.
Quid? victi an vinci potuere ? an cedere pulsi
Scotigenae ? quorum vires atque inclyta gesta
Aggeribus fossisque ipsa est cohibere coacta
Roma ea quae Parthis iniecit fraena superbis,
Libera colla iugo tibi sic dat subdita regi,
Ut rosea seu luce (lies retegatur, opacis
Seu tenebris nitidam nox lucem involverit atra,
Istis nulla domus non compleat aethera votis:
En nos, Summe Parem, vitaeque necisque potestas
Quem penes est unum, meritas tibi solvimus uni
Ore animoque uno grates; quod vescimur aura
Vitali, quod amica tegit concordia pennis
Ilaec niveis tua regna, procul discordibus armis,
Quod pia sacrati sequimur compendia verbi,

