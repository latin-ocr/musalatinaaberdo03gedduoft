55

60

65

70

75

MUSA LATIN A ABERDON ENSIS.

Scripta Sophum. Vitreo solus plus gurgite Maenus
Librorum quam volvit aquas hie praestinat orbis,
Hora pares quoties adiungit lucibus umbras,

Non est quod metuat male grati oblivia saecli,
Non orbis, tineaeve minas: hac arte senectam,
Qui scriptor posuit, vernat renovatus in aevum,

ln pretio quacunque patent Heliconia sacra.
Omnia sunt aeterna typis, emplastra Galeni,

Rauci iura fori, sanctique oracla Sionis,
Pieridumque reperta novem. Proh quanta tulisset,
Cognita si priscis ars, nostrae commoda vitae !
Dimidio rninor est Tacitus. plus moeret ademptum
Livius, et toto consumptus corpore Trogus
Vindicat a tenebris tanti nisi nominis umbram.
Heu saeclum inscitum 1 Servasse monastica nobis
Rettrimenta senum, laqueos pestesque iuventaeÍ¾
Extinxisse autem certissima lumina vitae,

Rapta polo Phaethontaeis accensa quadrigis
Heroum manibus genuit quos maximus Hermes.
Sic lolium, sic lappa virent, et semine vili
Perpetuant sobolem nulla formidine mortis.
Narcissus suavesque rosae cessante labore
Exspirant, penitusque animas per inania fundunt,
Ambrosias animas, nec spes datur ulla renasci.

O Dea, quae servas pereuntia dentibus aevi,

Fare, quis ingenio mirandas extudit artes,

Quem Superum primo rex est dignatus honore?
Laus veterum est meruisse omnis praeconia famae,
Et sprevisse simul. Sese extra quaerere nescit
Mercedem virtus : minus est quodcunque rependas
Vilia tollit humo venalis buccina plebis

Facta virum, sudatque premens ingentia livor.

An veluti, unde fluunt mediocria flumina, primae
Monstramur scatebrae, Nili ignoratur origo
Aethiopum semota iugis: sic maxima rerum

Scire nefas, causasque Deo transcribere par est?
Humanum in siliquis minimisque senescit acumen.
Quis docuit sulcare omnem sine sidere Tethyn,
Neglectisque seris ipsi contendere Phoebo,

