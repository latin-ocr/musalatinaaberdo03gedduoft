342

55

60

75

80

90

MUSA LATINA ABERDONENSIS.

Fluctibus e mediis animae super astra volantes
Iunxissent vitae praemia grata suae.

Sequana nos Ligerisque tulit Rhodanusque superbus,
Et qua se Hesperiis Gallia iungit agris.

Nos simul aerias laeti superavimus Alpes
Canaque perpetuo culmina tecta gelu,

Qua ferus infuso cautes mollivit aceto
Poenus et insuetum praecipitavit iter.

Felices! si nos Lachesis tunc saeva tulisset,
Cum rapimur iuneti per iuga perque nives.

Non misera invitum rideret terra relictum,
Nec peteret superas mens tua sola domos.

Sed Deus ut voluit summa te occumbere in urbe,
Sic statuit poenas livor in orbe mihi.

Nos Padus et Latii ramosa cacumina dorsi,
Nobilis herbosis vidit et Arnus aquis.

Roma fuit voti finis requiesque laborum,
Inclyta qua ssavi Tybridis unda fluit.

Illic praeteritae stant grandia rudera pompae,
Inque nova tegitur Roma sepulta vetuS.

Quae velut Assyrius redivivo sunere Phoenix
Surgit et aeterni lumina Solis habet.

Haec quantum nos tunc avidos lustrata iuvabant!
l‘leu! lachrymis tuntum nunc memorata nocent.

Nunc ignara parat redituro mater honores,
Emptaque Patricio nomine villa iacet.

Forte etiam votis exspectant scripta sororeS‚
Eque peregrinis dona remissa locis.

Impia sed laetos turbabit sama penates,
MultiplicanS, Stygio plena surore, malum.

Miscentur subita sic tempestate serena,
Sic animos hominum fors inopina domat.

Iam quis maternos numeris comprendere luctus,
Tristitiaeve gravis fulmina tanta queat!

Dissimilis cunctis et nulli cognitus aevo,
Exemploque carens planctus acerbus erit.

Non sic Andromache miserando concita vultu
Deiectum tectis Astyanacta tulit.

