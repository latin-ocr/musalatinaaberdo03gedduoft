358

ι35

¹40

145

¹50

155

160

165

MUSA LATINA ABERDON ENSIS.

Heu pietas! heu prisca fides! intactaque falsi
Labe! spei iuvenem maioris nulla dedere,
Nulla dabunt annis redeuntia saecula seris.
Heu miserande puer ! Tu, si qua fata tulissent,
Ille Henricus eras. Calathis date lilia plenis,
Purpureos spargat flores et eorpus honore
Hoc saltem diva accumulet, melioribus ante
Muneribus iarn functa animae, ut pars edita eaelo
Assuescat patriam cum Christo agnoscere sedem.
Hic mirata altos Divum sacrosque recessus
Et Christi, angelicis passim conserta maniplis
Agmina, mille novis numeris discrimina vocurn,
Miraturque notatque simul, diademate cincta
Caelesti, et lachrymas hominurn miseratur inanes,
Durn monet et magna testatur voce per auras,
Parcite ferales iam parcite fundere fletus.
Haec aliis. Sed enirn, pater O carissime, qui te
Solari expediat dubium, noctisne per umbras
Obiiciat sese‘in somnis, Geniumne parentis
Demittat caelo. Haec melior sententia visa.
Hic properans magnumque volans per inane minister
Aliger in stratis iactantem pectora sola
Moerentemque domo monitu sic orsus amico
Solari, et tantis paulatim exsolvere curis:
Maxime rex, sic te vicit dolor anxius omnem
Ut fugias conspectum hominum ? ut solatia vites
Omnia Ρ Sic invicta malis mens cessit iniquae
Sorti, ut moerori iuvet indulgere perenni?
Ah ne ita! Quin potius memori tu pectore volve
Pagina quid sacra edoceat, quid tempora prisca,
Quid natura, tui quidque experientia saecli.
Namque licet luctus (fateor, fateorque necesse est)
Adsit causa tui, qualem superesse putarit
Vix quisquam, at meminisse decet te, maxime princeps,
Mortalcm genuisse, suo quem cedere fato
Naturae lex illa iubet, celeberrima passim
Oppida quae vertit, quaeque a fundamine regum
Tantorum imperia atque ipsos abolere nefando
Exitio assuerit reges, quae mente minacis

