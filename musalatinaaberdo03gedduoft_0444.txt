394 MUSA LATINA ABERDONENSIS.

V. ARTURO JONSTONO MD. RESPONDET DAVID
WEDDERBURNUS.

[Dclitiae Poetarum Scotorum, ii. 569-73.]
[Poetarum Scotorum Musae Sacrae, Edinb. 1739, i. p. xlii.-v.]

Has ego cerno nives, cerno Ionstone, querorque,
Et nivis heu lacrymae more liquentis eunt.
Dumque retro specto melioris tempora vitae,
Quaeque ferunt anni gaudia prima rudes,
5 Deficio, quaerensque tuis solamina curis
ImpHcor, an sileam nescius, anne loquar.
Heu! ubi, quae nobis quondam florentibus annis
Otia, veris ubi blandior aura novi ?
Vivida nunc ubi vis animi ? quarn serior aetas
10 Usque tibi reparat, deterit usque mihi.
Sed neque causa sugit; nam qui miserande labores
Sisyphe te, Tityum quae laniena premit,
Quae rota, qui lacerant angues Ixiona torti,
Progeniem Danai quae manet urna feram,
¹5 Pars quota poenarum quas pendo Palaemonis antro
Lustra tot inclusus, dum sero mille neces?
Quas qui scire velit, Libyco quot in aequore fluctus,
Ignea quot niteant sidera nocte, petat.
Scilicet hinc, si quas melior natura benigne
20 Contulerat dotes deperiere meae.
Adspice Carpathium qui findit puppibus aequor,
Adspice qui duri praelia Martis amat3
Quas sentina vomit circumfert navita faeces,
Trux bellatorem Mars docet esse trucem.
Omne abit in mores studium, mihi crede, sequaxque
Artificis vitium semper et artis idem.
Inde mali mihi causa mei 1 nam pectora fingo
Dum tenera et pueros erudiisse sat est,
Nec mihi concessum pro spe iuga visere Phoebi,
30 Nec mihi fortunae qui suit ante tenor.
Fortunae sed quid nequicquam ingrata revolvo,
Carmine quid moveo te, Camarina, meo?
Hoc fateor, liceatque mihi sine labe fateri,
Cum foveat sortis semina quisque suae.

