20

25

30

35

40

45

50

THOMAs ium».

Ligna aequata dabant primis conatibus arvum,
Tum Nili contexta biblos, mox Pergama pelles
Detraxere boum natis et pumice scabro
Expoliere superficiem scribentis in usum:
Denique, quae nostris maioribus addita laus est,
Lintea contexta est nullo subtemine tela,
Exsuperans candore nives, aetate metalla,

Ni situs immundus, tinea et ieiuna noceret,
Pertundens opico sinuosa volumina rostro.
Aspice nunc viles ortus: non mollia Seres
Fila dedere operi, non vellera portitor Helles.
Linteola e triviis trita et sudore perusta
Maxillis contusa molae (mirabile) cernas

Iura Modestini, Sophoclisque ediscere versuS‚
En Mosem et putri cretum lodice Maronem,

En centone satum Hippocratem Tacitumque Cadurco.

Magnarum usque adeo sordent primordia rerum.
Deerat adhuc, quam nulla satis mirabitur aetas,
Ars caelo delapsa viriS‚ consumere nata
Materiem veloxque omnes transcribere libros,
Compositis quadrata acie miro ordine signis.
Non sic Aemathiis instruxerat agmina campis
Parricida urbis Romae, nec ductor Achivum
Spurius Ammonis, tunc cum malesanus Eoum
Pellaeis Macetum demessuit ensibus orbem.
Nullus apex iusso discedit limite, nulli

Inter opus cessare datur, ferventque maniplis
Castra suis fossa, ferratoque aggere clausa.
Muta cohors primum, mox succis ora disertis
Illita Palladiis praelumque manusque fatigat.
Nam cogunt tormenta loqui, tandemque fatentur
Depositum, redduntque datas sine crimine voces,
Absque mora canit arma virum carta ebria lymphis
Castalidum, citius referens sexcenta Maronis
Carmina quam celeri scriptoris arundine verbum
Expedias, longeque operis stat gratia maior.
Pensatur quoque fruge labor gravis ille benigna,
Namque uno videas partu ter mille gemellos
Effimch, totique trahi venalia mundo

