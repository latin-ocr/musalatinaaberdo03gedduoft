94

25

30

35

40

45

50

55

00

MUsA LATINA ABERDONENSIS.

Unde vel Eridani nescit vel flamma Canopi
Conspicier, saevit campis ubi Caurus apertis,

Quis putet herois tanti natalibus omnem

Pone Caledoniam liquisse3 hinc divite vena
Illuxisse orbi ingenium mirabile, cunas

Hos habuisse lares, surgens ubi proxima caelo
Marta (robustis laudata et foeta colonis)

Piniferas aperit rupes, mitescere sensim

Incipiens terras Cereri camposque relinquit?
Quam Dea praecingens rapido petit aequora cursu,
Limpidus, illimis, puro liquidissimus amne.
Cardine sed Boreae felicia rura pererrat

Dona, recurvatis ludens per gramina ripis.

Sic, te Dalmatici montes Hieronyme, sic te,

Qui, Buchanane, seris sublimi sidera plectro,
Asperioris agri Levinia protulit, ut nunc
Ausonios revocas dubia ad certamina vates,

Quid referam Thebas Ascramque, et maxima famae
Nomina, quae propriis tantum debentur alumnis?

Iam si nobilitas placeat, si stemmata famae
In censum veniant, claris maioribus, illis
Haud indignum atavis, haud inferioribus ausis,
(Nil opus acciri falsae praeconia linguae)
Forbesidum domus hunc generosi sanguinis altrix
Edidit : hanc plebis sortem et communia vulgi
Iura supergressam factis audacibus, omni
Cum procerum coetu stupuit rex maximus, unde
Patricius collatus honos. Nec nupera sacta
Hoc peperere decus, longis annalibus ista
Credita sunt, saecli veteris melioribus annis.

Sic neque degeneres sese ostendere nepotes,
Arinatas acies campis immittere, ferro
Exercere manus ausi, civilibus armis
Tisiphone nostras quateret cum barbara vires.

At postquam arctois fulsit regionibus astrum
Pacificum, cuius praesens reverentia bellum
Depulit atque faces belli, Mars impius orbe
Exulat c nostro peregrinas vectus ad oras.

Hoc fatis Iacobe tuis regum optime debet

