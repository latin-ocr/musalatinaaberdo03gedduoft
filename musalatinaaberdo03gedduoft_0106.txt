66

265

²70

280

285

200

295

300

MUSA LATINA ABERDON ENSIS.

Ludus erat puero, haec et scire et voce referre.
Quid cessas igitur, iuvenum quid vota moraris Ρ
Dignus uterque tuo praesenti numine certe est.
Dixit et amplexae surrexit ad oscula matris.
Subiicit haec: Optata quidem mihi, nate, reportas
Nuntia, et ipsa adero quantam me turba per aras
Humana Idalias veneratur supplice cultu,

Aut videt in magno quae clauditur aequore Cypros
Et vos qui matris pharetras optatis habere
Munera, vos pueri, diversis partibus ite,

Ite citi, volucrique Euros praevertite penna;

Et Nymphas, quocunque latent sub gurgite, nostris
Excite imperiis, festo huic et adesse iubete,

Quo non in terris melior, seu marmore dulci
Claudant stagna illas, seu lympha lene fluente
Possideant fluvii, seu sons argenteus orbe
Detineat puro, aut salis Euripus in undis
Tergeminus. Vos occiduae penetrate recessus
Tethyos unde genus genti, qua nutrit Ierne
Felices Cereri glebas; vos ite sub ortum,
Belligeri qua regna soli crescentibus undis
Verberat Oceanus ; vos qua gravis Ursa nivali
Parrhasis aspectu contristat frigore pontum,

Et prius ignotam Romano milite Thulen.

Efficite ut coeant, quas glauco Speius antro.
Quas Ithanus habet, quas Bogius, et freta sacra
Pictorum, quas Devianus non ultima regni
Gloria, sed princeps undarum in partibus illis,
Arcihus impositis felix portuque decorus ;

Quae Donam Deamque habitant, ubi divite cultu
Regnat et una sibi fecit sacraria Pallas,

lit gemina aereas arces Abredonia tollit,

Quae non Massiliae, quae non succumbat Athenis;
Escorum quas ripa tenet, quas Irvenis urna,

Devehit ingenti quas Forthius amne, quietus

Quas 'l'ue‹la, et quas Glotta humentibus educat ulnis;
lit si quae invento perfundunt ora metallo,

Argenti qua vena fluit, qua Scotia gaudet

Ditior et Lydii sontes iam provocat Hermi ;

