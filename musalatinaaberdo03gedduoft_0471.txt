75

80

90

95

100

105

110

[mvn] WlilnuzlufflRN.

Fit via vi : victos pariter pudor iraque mista
Victoresque animant. Tandem tamen altior heros
Hostibus et nulli veterum virtute secundus

Vincit, et inctactum regni sibi servat honorem.

Sic tibi rex sic magne tuis diadema perennet.
Iustitiaene prius mirer belline laborum

Quos proavi cum laude tui, rex magne, tulere?
Signa oculis Mainum, Finnanum, nomina prisca,

Non mage prisca tamen quam magna. Hic saecula regnis
Digna tuis, Princeps; Themis hic Themis ipsa triumphat

Usque, Metellanus sapiens cum prodit, Evenus
Cum curru invehitur, rex servantissimus aequi.
His addunt sese comites Cong'allus‚ Ederus,
Etsinus, Convanus, Achaius auctor amicus
Foederis immoti, Scoto quo Gallus amore
Aeterno est iunctus, radios dum Phoebus ab Indo
Littus ad Hesperium rutilo transfuderit axe.

Sic tibi rex, sic Carle tuis diadema perennet.

Adde quod a primis saeclis diadema dicatum

Iam tibi sacrarint reges pietatis amore

Illustres. Diadema pii sceptrumque Donaldi
Adspice3 clausa prius prior hic patefecit Olympi
Limina, sub leges totum cum mitterret orbem
Christus et inferni premeret pede colla tyranni.
Tum vero Druides procul excessere, ruitque

Vana superstitio veraeque ignara salutis.

Haec firmo Cratilinthe premis vestigia gressu.

Te Fincormachius sequitur. Dongardus ab alto
Praesulibus sacris sacrum parat inde tiaram.
David opes amplas superaddidit amplaque passim
Praedia, perque omnes nemorosa palatia fines.
Quid, quid tot memorem reges? Cognominis aura
Sufficit una tui. Steuartos pectore conde,
Progeniem imperiis natam et felicibus auctam
Auspiciis, omnique genus memorabile saeclo.
Quos quibus anteferam ? Genitor tuus ille suorum
Sextus Atlas proavum, laudes supereminet omnes.
Hic est, hic nempe est, regum cui prima voluptas
Discordes vincire animos3 qui bella perosus

jacobus pacificus

