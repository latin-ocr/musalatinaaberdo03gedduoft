54

40

45

50

55

60

MUSA LATINA ABERDONENSIS.

Tollo caput, patrum generosaque stemmata iacto,
Queis praefecturae titulo Buchania pridem

Paruit, et modico quae surgit Banfia colle,
Notaque Dempsteris per saecula Deurona quinque.
Illic ampla domus, turritaque moenia pinnis

Stant mihi, et a proavis dimissum stemma: paterni
Hic tituli, et patrio numerosi more clientes.

Forte tenax manus est et dextera parca monarchae,
Atque exhausta novis aeraria regia damnis,

Et victus sumptu fiscus. Sed prodiga nulli

Mens magis, electis quippe onmia donat amicis
Verus Alexander, regni contentus honore,

Inque animis hominum veras sibi ponere dudum
Suevit opes. Comites illic praedivite censu,

Istic Baroncs quos vexit ad ardua virtus

lit favor, hic Equitum fulget longissimus ordo,
Nobiliumque greges alii, donante Iacobo,

Qui iam divitias amplas titulosque decoros

Sortiti, regem largumque bonumque loquuntur.

An studiis nostris tacitum atque ignobile nomen,
Quod rex contemnat, cui multos praeferat aula,

1⁴21 docti ignorent? Sed me Lutetia claris
Annumerat, mea Palladiae sunt nota ‘l'holosae
Nomina, me vitreo quae lucet fonte Nemausus
Observat, libris Germania et utraque novit
Hesperia, orchestram quatio seu syrmate longo,
Sive stilo heroo chartas implere capaces,

Seu numero traxisse libet graviore severos,

Pagina censoris seu poscat adultera virgam.

Quae male pugnabat blattis, Romana vetustas
Reddita splendori prisco me vindice gaudet.
Claudianum, Aelianum, famaque minore Corippum
Qui leget, agnoscet genium. Sed, maxime princeps,
Num censura tua haec? Nemo te doctius ista
scripserit, historici nostri tu nomen habeto.

Ergo quid avertit sensus, quis nubila menti

Induit et desperata caligine solem

Obduxit,cu1n sperarem faustissima, nigro

Turbine convolvens non laeta fronte Tonantem ?

