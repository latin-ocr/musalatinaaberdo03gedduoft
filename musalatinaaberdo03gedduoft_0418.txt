368

180

185

¹00

105

200

205

²15

MUSA LATIN A ABERDON ENSIS.

At non tristitiae locus hic, neque gaudia nostra
Turbari his lachrymis Liddelus postulat, unum
Orat, ut usque suis hinc civibus arce fruatur
Aetherea, tanto patriae devinctus amore est.
Hactenus illa. Probant superi, fremituque secundo
Ducitur ad coetus tandem Liddelus amicos.

Haud procul a summa caeli regione beatum
Est nemus, arboribus semper frondentibus altum.
Hinc et odoratae laurus et plurima vitis
Germina nectareo superos hilarantia succo,

Hinc qua Maeandro rivi per amoena vireta
Multiplici ludunt, nati melioribus annis

Carmine non alias noto numerisque novatis

Aethera mulcebant vates, Gargilius, et illo
Carmichael senior, cuiusque Abredonia prima

Cura Arbuthnotus, reliquique hanc ordine quondam
Qui coluere patres, quos omnes lumine vestit
Aeterno Christi facies radiantis ab alto.

Liddeli at simulac magna stipante caterva
'l‘endentem huc animam cernunt, simul agmine longo
Nescio qua praeter solitum dulcedine laeti
Occurrunt, Cargillusque (huic facundia semper
Praesignis) tali sermone silentia rupit:

Venisti tandem, Liddele Ρ explere tuorum

Teque adeo numerum iuvat ? et liquisse tot arces
Caeli alias ? At non pigeat: nec enim arguet aetas
Nos ulla indecores nostraeve erit indiga famae,
Quam tu etium (nostras fando hoc pervenit ad aures)
Munere adauxisti supremo, ut scilicet omnis

Hinc laudis mensura fores et culmen honorum.

Ille autem, ne mi consors, ne plura. Tuorum
Huc me dulcis amor raptat patriaeque tuique.
Atque olim laudis iuvenili accensus amore
Arderem patriae fines cum linquere, saepe
Hanc tamen aspexi lachrymans (vos conscia testor
Sidera), saepe istas renovavi voce querelas:

Tene ego terra meis tam grata parentibus ergo
Desero ? vosne lares, vobis cognataque linquo
Pectora? et haec animo labantur pectora nostro ?

