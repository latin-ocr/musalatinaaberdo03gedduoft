356

55

60

75

80

90

MUSA LATINA ABERDONENSIS.

Tum vero annales libuit cum evolvere priscos
Altius atque animo magnorum expendere facta
Heroum, quos ille animos! quantum instar in ipso !
Heu non Fergusia quisquam de gente vetustos
In tantum tollebat avos spe: nostra nec ullo
Tantum se tellus quondam iactasset alumno.

Sed fata hunc terris tantum ostendere, nec ultra
Esse sinunt. Tanto, Aonides, iam principe dignos
Fundite ferali cum carmine fundite fletus.

Non illum a teneris aut mollis inertia somni
Aut ignava quies potuit corrumpere, quippe
Nunc campo fodere in vacuo calcaribus armos
Bellatoris equi solitum, nunc flectere gyro-5,
Cingere seu libuit saltus salebrosaque tesqua
Vincere, seu valida contendere comminus hasta,
Nunc mollis glomerante gradus per gramen apricum
Invehi equo, paribus dum sese ostendit in armis
Arduus, ut cieat belli simulacra futuri,

Optati ah toties belli ἔ ne inglorius aevum
Exigeret. Sed fata vetant. Heu principe dignos
Fundite ferali cum carmine fundite fletus.

Ah quoties Gallus, quoties miratus Iberus
Illa animi generosa tuens praeludia magni!

Cum tanto oppositum in ferrum consurgeret inde
Impetu‚ et usque artem minitantem illuderet arte,
Inde autem in digitos arrecto incenderet acres
Regalesque animi virtus bene conscia vires.

Sic Pyrrhus, sic ipse, reor, pedes ibat in hostem
Pelides, muris postquam sine vindice dextra
Fama Menoetiaden Troiae cecidisse sub altis.

At nunc congressus fatis haud viribus aequis
Occidit ante diem. Tanto eheu principe dignos
Fundite ferali cum carmine fundite fletus.

Nec tamen haec ideo spiraret ut horrida semper
Bella, seras capiant haec oblectamina mentes.

Ille etenim ingenuos cura formatus in omnes
Laetitiae et Charitum mores, tum pollice dulcem
Sollicitare chelyn doctus, tum plaudere motu
Composito choreas, agili laquearia summa

