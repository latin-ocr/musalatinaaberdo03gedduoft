396

75

80

90

‹25

100

105

110

MUSA LATINA ABERDONENSIS.

Indolis haec animos sociarunt vincula nostroS‚
His nos nativo foedere iunxit amor,

Qui non ambiguae metuit discrimina sortis
Temporis aut varias instabilesque vices.

Namque quater denis robur iarn sumpsit ab annis,
Perque suos coepit provehiturque gradus.

Ornus adhuc fibris Erymanthi in culmine nixa
Vel modicis cedit flatibus, Eure, tuis:

Latius hinc tenues paulatim tundere ramos
Gauiet et aestivis se decorare comis.

Aerio at tandem iactans se vertice Cauros
Spernit et irati fulmen ab arce Iovis.

Noster talis amor; quem non (pia numina testor)
Ulla procelloso turbine vincit hiems.

Absit ut Aeacides palmam vel fidus Achates
Hanc tibi praeripiat, praeripiatve mihi,

Huic licet Aeneas, illi licet afforet armis
Quem sub inassuetis procubuisse ferunt.

Euryalus, Damon, suavissima vatibus olim
Nomina, sed quoties nomina ficta legas?

Integra nostra fides; hanc nos candore mereri
Vim, vel invidia teste, peracta probet.

Inde dolor, qui me tantum non perdidit, orbis
Dum procul a patria te peregrinus habet.

Est locus adductis curvos sinuatus in arcus
Cornibus, Oceanus pulsat utrumque latus:

Intus arenosum decorant duo flumina littus,
Nympharumque rudi pumice tecta domus,

Hic quotics gemui? quam fletibus ora rigavi,
Implerent Zephyri cum tibi vela leves?
Vela tibi implerent Zephyri, mihi pectora luctus,
Ossa tremor, lachrymae lumina maesta piae.
Tum mihi Demophoon visus dare carbasa ventis,
Tum mihi Ionstonus Protesilaus erat,

Quaque sequi licuit, spectans tua lintea, Phyllis,
Haemonis et sensu Laodameia fui.

Non tamen hic nostrum sensus saturavit amorem,
Nec dolor hic nostri meta doloris erat.

