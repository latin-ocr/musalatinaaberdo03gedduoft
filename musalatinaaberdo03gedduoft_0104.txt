185

190

195

200

²05

210

215

220

M USA LATINA ABERDON ENSIS.

Falleret Hippomenes pomo, nec vellet Iason

Colchida ab irato raptam divellere patre,

Nec pulchri Herodice peteret certamina cursus,

Sorderet roseis Tithono Aurora quadrigis,

Nec Phrygiae cuperet connubia perdite Achilles,

Laertae natum caperet nec forma Calypsus,
Spectandae huic etiam formae contingit et oris

Pulcher honor, placidaque armatur fronte, virili

Lege pudor, terrore genus sexumque fatenti,

Cynthia ut Hippolytum posset damnare reductum.

Sive fugacis equi expertis moderatur habenis

In gyro studium, superat non Thessalus illurn,

Non gemmata niger qui fert velamina Medus;

Sive sagittandi vocet area, Parthus inanem

'l‘raderet huie arcum Susisque silentibus iret

Victus Achaemenius, nec Cretes nomen haberent.

Sive lubet blandum alternis errare choreis,

Et motu trepidare levi terramque tenello

Sollicitare pede, seu libera nexibus una

Virgo eat, aut solus spatio decurrat aperto,

Aut iunctim capreas saliens imitetur in altum,

Gloria prima tibi. Scit fulvo concolor auro

Hoc Tagus, et iuvenem jam tum mirate Philippe es,

Ad te cum regis ferret mandata Britanni,

Multa super pacis leges et foedera dictans

Legatus; comes hic dignus datur unus eunti,

Cum nondum lanugo tenella investiit ora,

Ut iunctum credas Bromium radiare Tonanti.
Hic quoties Nymphae stupuistis Iberides, illum

Lento saepe gradu, celerique volumine saepe

Huc illuc variis errantem ambagibus, oris

Turbine confusum, et pulchro sudore madentem,

Quando blanda hilares iteraret tibia cantus!

Multae illic, memini, sponsum optavere, Britannae

Multae illum cupiere procum, sed mente pudica

Restitit et patrio se conservavit amori,

Amplexuque, Isabella, tuo. Nec vile laboris

Est, fateor, meriti pretium 3 te propter et aurum,

Te propter contempsit opes quas Angla dedisset

