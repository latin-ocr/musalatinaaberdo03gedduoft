10

Ι5

20

²5

30

35

40

WILLIAM M ESTON.

Mens vaga cum levibus certaret ludere formis,
Calliope dulcis constitit ante torum:
Laeta verecundos decorabat gratia vultus,
Dextra manus calamos, plectra sinistra gerit.
Et mihi subridens (formam gestusque venustos
Mirabar tacitus) talia dicta dedit:
Languida cur molli torpescunt membra sopore?
Eia surge puer, carmina nulla canis?
Grampia gens palmam non cessit vatibus olim,
Quos Latium nec quos Graecia docta tulit ;
Nunc ego sola vagor, nullo comitante, sorores
Paupere veste iacent, plectraque nostra silent.
Hos tibi, care puer, calamos dant, accipe, Musae,
Munera sunt magnis haec bene grata viris.
His tu DEVANI-CASTRI praeconia pangas,
Hic patet in laudes area lata tuas⁴
Non urbs illa situ, domibus, templisque superbis,
Nune illi cedit quae caput orbis erat.
Si cives spectes, nullis pietate secundi
Sunt, animis, geniis, moribus ingenuis.
Ornat consilium cunctos aetate virili;
Vis iuvenes, pueros mens studiosa boni.
Urbs antiqua, potens opibus terraeque marisque,
Et coeli liquidi munera multa ferens.
Dant fluvii pisces, gravidas ager almus aristas
Et scatebras fontes dant salientis aquae.
Denique, quicquid habet passim laudabile mundus
Utile vel felix, urbs dabit illa tibi.
Munera si Bacchi desint et pinguis olivae,
Vel nymphae nitidae quae parapherna gerunt3
Omnia non tellus eadem fert, navibus illa
Advehit, haec mutat piscibus ipsa suis.
Palladis hic sedes, sunt et sua templa Camaenis‚
Hie posuit Phoebus tecta laresque suos.
Haec ubi dicta dedit, calamos mihi tradidit illa,
Mens stupuit doctae numine tacta Deae.
Haerebant oculi defixi in imagine vultus,
Vix potuit tremulos fundere lingua sonOS.
Pace tua, dixi, liceat mihi vera fateri,·

(Ν

305

