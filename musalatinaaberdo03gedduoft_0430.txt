380

190

195

200

²05

210

²15

220

225

MUSA LATINA ABERDONENSIS.

Fortunam hic belli toties experta vicesque est.
Tum vero alterius certatum est cladibus, eheu!
Devotasque animas morti per tela, per hostes

Dum ruere approperant, non flentis ab ubere matris
Pignora flexerunt, non carae conjugis ulli
Amplexus, non arva suis viduata colonis.

Heu desolatas urbes ! heu coniuge cassas

Tot viduas, caris puerosque parentibus orbos!

Alme Pater talem hinc nostris avertito pestem
Finibus, et pacem divino robore firmans
Hunc laetum Scotisque diem Tamesique profectis
Esse velis, nostrosque huius meminisse nepoteS.
Adsit laetitiae Bacchus dator et bona cornu
Copia. Magnanimos namque haud furibunda flagello
Sanguineo Bellona duces iarn poscit ad arma,
Tessera non caedit signum, non flumina inundant
Sanguine, sed positis arinis in saecla recurrunt
Aurea et aeternis firmissima fundamentis.

Sic eat, atque hilares libeat transmittere ludo
Hinc noctes atque inde dies: iuvat, en iuvat, alta
Pervolitare iuga, aut vasto qua saevus in antro
Abdit aper catulos. Sic poscit odora canum vis,

Et lato, rex magne, tua haec venabula ferro,

Quaeque feras reddit faciles haec mitior aurae
Temperies atque avidis iam subdita flamma medullis.
Nam Venus, ut blandum inspiret per pectora amorem,
Nunc Paphon, Idaliumque suum, nunc alta Cythera
Linquens nota subit placide spelaea serarum.

Quas actas caecis stimulis tibi, maxime regum,

Cogit ovanS‚ raucos renovant dum cornua flatus,
Montium et assensu vox ingeminata remugit.
Saltibus ecce etiam Fauni Dryadesque relictis
Virgineisque choris accedit Delia cincta,

Delia quae moerens, te nempe absente, tot annos
Spreverat arma suis nimium desueta triumphis.

At comitum e latebris aliae pavitantia turbant
Agmina cervorum iaculo, convallibus imis
Praecipitant aliae, celeri iuga summa volatu
Contendunt superare aliae: simul emicat ardens

