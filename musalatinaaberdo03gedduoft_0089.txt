TiloMAs 1›1-:Ml¹s'1'1‹21<.

Regibus exemplum ; Austriacus quid in aequore princeps

105 Naupacti, cruce praelata et caelestibus armis,
Gesserst, insigni coepto Mahomete subacto,
Egregius Phoebo et patrio sermone recludis.
Ergo agite, atque uni reliqui concedite reges
Doctrinae et famae studio et felicibus actis.

rro Magnus Alexander, fateor, gestabat Homerum
In medias acies, Panaeti gloria magno
Inclita Pompeio est, aeternis Iulius ausis
Sacravit Domini titulo& Thebasque redemit
Servitio infami ductor, sex lustra Sophorum

115 Decurrens stadio : sed et hos componere vestro
Non ausim merito; maior tua gloria, princeps.
Hune nempe ebrietas odiisque superbia iustis
Infamat, caesique duces; privatus et illi
Ortus, et immodicum studium popularibus auris

120 Impelli prohibent laudes aequare Iacobi.
Alter calvitio foedaque libidine turpis,
Civibus et caesis damnatus voce Senatus.
Hic saepe imperio exutus nil nobile scripsit,
Propter quod cupiat famam sperare nepotum.

1²5 Verum commendat vitae te sobrius usus,
Affatusque humiles, et spe clementia maior,
Contemptusque aurae popularis, regius ortus,
Carior et propria procerum tibi vita tuorum,
Α cunis gestata manu et felicia sceptra.

130 Nec minus infamis Veneris procul acta libido
Te sanctum et purum loquitur, non ullalcubile
Femina conscendit, nisi quae coniuncta iugali
Igne tibi est3 etsi multum formosa Britanna
Aspectu invitet blando, te vitrea Circe

¹35 Nunquam expugnavit, non forma venusta Calypsus,
Cantata aut Lais. Vis inviolata pudore
Intacto constat, quare haec tibi gloria soli est,
Augustos servasse toros a labe pudenda.
Aequa tuis sint fata, precor, regalia votis,

140 Et tenor inceptus longos perduret in annos,
Sitque dorni tibi tuta fides, meritoque tuorum
Indubitatus amor peregrinos terreat hostes

