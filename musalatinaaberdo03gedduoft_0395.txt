170

175

180

185

190

195

200

GEORGF, STRACHAN.

Staret et aerei moles excelsa sepulchri,
Qualem nec proprio colle Quirinus habet,
Nec qui pinifera iacuit sublimis in arce,
Nec Collatinis ossa superba iugis,
Nec Numa clivoso fecit sibi ponere Iano,
Nec Martis medio Sulla cruentus agro,
Nec qui Tergeminae praetendit marmora Portae,
Nec qualem cunctis struxit Agrippa Deis.
Nostra sed haec quoniam prohibet fortuna, sacramus
Lamenta et lachrymas (quas licet usque) pias.
Talia tam caro debemus iusta sepulchro,
Nostra decent tales et tua fata modi.
Sic meruit rara splendens virtute iuventus,
Quique ligat mentes intemeratus amor.
Sume, sed exiles nimium ne discute questus,
Conveniunt madidis horrida verba genis.
Cernis, ut incompto tenuis fluat ordine versus,
Et variet miserum languida Musa stilum.
Hei mihi! nam sine te sordent sic cuncta, solebas
Qui mihi Pegaseas conciliare Deas.
Iam velut annexis ulmus spoliata racemis
Languet in immensis mens stupefacta malis.
thue gemit dulci castus sine compare turtur,
Sic nostrum sine te pectus amaror habet.
Care puer, memori semper te corde repostum,
Continuo functum maestus amore colam.
Grampius ante suis prosternet collibus Aetnam,
Radet et aurifluus Caspia regna Tagus,
Multifido torrens Rhodanus miscebitur Istro,
Turbabit Scythicas et niger Indus aquas,
Denique Caucaseo stillabunt vertice mella,
Quam tua de nostro pectore forma fluet.
Ceu fuit in duris solamen vita periclis,
Sic mors perpetuum vulnus et angor erit.

19. Euryalo (Virg. Aen. ix. 427-30).

20. Aegides. Theseus descending to Hades with Pirithous.
21. Ionathante (2 Samuel i. 17-27).

29. Trieteris, τριετηρίς, three years' period.

XX

345

