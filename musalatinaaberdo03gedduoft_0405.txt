Î™5

20

25

30

35

40

45

50

DAVID WErmERssU RN.

Vestra illa Aonides sit praefica, vestra sorori
Turba comes, tristes foedata at pulvere vultus.

At positis sine lege comis, at syrmate curas
Funereo testata graves. Hinc consona moestae
Fila lyrae numeros cieant in funere tanti
Principis innumeros, et tali heu principe dignos
Fundite ferali cum carmine fundite fletus.

Vos nascenti olim puero velut omnia fausta,
Omnia venturi cecinistis gaudia saecli
Carmine quo quondam Thetidis (fortissime Peleu,
Cum thalamos ingressa tuos) celebrastis amores.
Tum reparanda novae (meministis) moenia Troiae,
Spes et Achilleis iterum peritura sub armis.

At spes et res iarn sublata est : principe dignos
Fundite ferali cum carmine fundite fletus

Exspectata dies aderat, qua ruris alumnae
Dona tulere suo, quae cuique est copia, Nymphae
Principi, et his mistos oracula laeta videre
Faticido fuerat reserantes carmine Faunos.

Laeta quidem in speciem, sed quis properata retexat
Fata? Napaeae ergo, Dryadesque, et numina silvis
Nota Caledoniis caeeis procul in spelaeis,

Atque Tai solas deserti ad fluminis undas,

Fundite ferali cum carmine fundite fletus.

Quin etiam effusae nitidam per candida eolla
Caesariem Xantho, et pulcherrima Deiopeia,
Cymodoceque, Ephyreque hyalo saturata dedere
Vellera, et Oceani imperium pater ipse parabat
Tradere Neptunus, fratris sed munera tanta
Haud placuere Jovi. Vos Oceanitides, antris
Secretae obscuris, tanto ergo principe dignos
Fundite ferali cum carmine fundite fletus.

Praesidium ereptum vobis, nemorumque sacrorum
Hospitibus, Phoebique choro: Polyhymnia testis
Tu Dea. Nam te illi praeeunte potentia fandi
Quanta, O dum fari licuit! quotiesque diserti
Illius attonito stupuerunt pectore verba
Legati, aetatem plus quam referentia primam !

At nunc illa silet VOX, eheu! Fundite dignos
Fundite ferali cum carmine fundite fletus.

355

