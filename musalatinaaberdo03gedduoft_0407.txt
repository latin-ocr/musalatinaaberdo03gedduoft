95

100

105

110

115

120

1²5

130

DAVID WEDDERBU RN .

Nunc pede pertingens, nunc rursus in aere crispo
Turbine se librans, celerique volumine lapsus

Ad numerosa iterum sese modulamina versans.
Quodque videbatur decus unum ac unica virtus,
Sic oculos, sic ille manus, sic ora ferebat,

Artis ut aequaret nativa modestia laudern.
praeproperae hoc sed enim morti puerilibus annis
Delicias fecisse suit, miserabile dictu.

Haud aliter cycnus liquidi prope stagna Caystri
Praescius aeternae noctis memorabile carmen
Integrat, et varie vox nunc crispata retractat
Certi aliis aliisque modis praesagia leti.

Nunc paribus protracta sonis ferit aurea caeli
Sidera, deficiat donec per inania lapsus

Spiritus et tenues fugiat cum voce sub umbras.
Vos ergo Aonides tanto eheu principe dignos
Fundite ferali cum carmine fundite fletus.

Quid leviora sequor? Repetenda hinc seria, casta
Principis et pietas monet et prudentia rara.

Ille sui pariter princeps, princepsque suorum.
Indigenis patris virtutibus inclytus 0111111

Qua patet affulsit mundo, ceu Phoebus Eoo
Littore vectus equis altum petit aethera. Quod si
Sublimi medium cursu ascendisset ad axem,
Occulto illa aevo crescens prudentia totum
Aeterna aeternum lustrasset lampade mundum.
Sed Caelo, haud terris tanto non lumine dignis
Hunc Pater omnipotens voluit lucescere Solem.
Ergo velut primi Solis sub lumina caltha
Luteolos pandit flores, reducemque videtur
Gratari iarn laeta diem, post vespere sero

Se condit, lassoque caput iarn languida collo
Demittit‚ spernens invisae lumina Phoebes :
Sic vultu Aonides velato hac lampade dignos
Fundite ferali curn carmine fundite fletus.

At non Aonides solae, sed et omuibus una
Tristior incedat moesto cum murmure diva
Religio, et caelum lachrymis atque astra fatiget,
Conscia squallenti deformans lumina vultu.

