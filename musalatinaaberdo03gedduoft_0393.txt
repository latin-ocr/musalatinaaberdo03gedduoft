95

100

105

110

115

1Â²5

GEORGE STRACHAN.

Nec tales Iocasta genas moribunda ferebat.
Dum ruerent telis pignora dira suis.

Heliadum cedant lachrymae Niobesque dolores,
Eurydices gemitus Hypsipylesque metus3

Et quaecunque suis planxerunt funera chartis,
Agmina Castalii qui coluere clior'i.

Credibile est tales Macham fudisse querelas,
Cum rapuit sobolem quercus opaca suam,

Tectaque cilicio sic flevit Respha gemellos,
Luce fugans volucres squalida, nocte feras.

Aegra parens satiata maliS, ne comprime fletus,
Neu pudeat prolem sic gemuisse tuam.

Crudelis nimium, quisquis tibi ponere leges
Audeat, aut miseram forte dolore vetet.

Solemnis periit votorum summa tuorum,
Magna perantiquae gloria spesque domus.

Argolici vellent tales genuisse mariti
Et Latiae cuperent sic peperisse nurus.

Quanta fuit nitidae praeclara modestia frontis!
Et praecox tenera cum probitate pudor.

Non talem Phrygia rapuit Iovis ales ab Ida,
Non Labyrinthaeo Cressa puella bove.

Troilus haud talis, nec Parthenopaeus in armis,
Nec coluit talem pallida Luna procum.

Non petulans acies mollisve, sed alta severis
Gratia luminibus, flosque virilis erat.

Talis Niliacos iuvenis cananaeus amores
Respuit, et dominae dona precesque suae.

Pone tamen nimios, nec tentes Numina, questus,
Multa probant magnam saepe pericla fidem.

Sic misero mentem vexas clamore beatam,
Gaudia sic nato subtrahis ipsa tuo.

Sors haec, qua premeris, totum tulit aut manet orbem
Ferre animo invicto publica damna decet.

Cuncta ruunt, homines, urbes, animalia, montes,
Terra suo tandem tempore et astra ruent.

Non una Omnipotens fecit pater omnia luce,
Cunctaque non una sunt peritura die.

343

