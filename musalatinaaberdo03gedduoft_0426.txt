376

35

40

45

50

55

60

M UsA LATIN A ABE RDONENSIS,

Haud nocitura tamen te viso : coniugis umbram
Laodamia sui sic pressit laetaque vitam
Exhalasse viri memoratur imagine capta.

Quid vero amplexus petimus tanti hospitis ? Eheu
Vota retractamus, patriae nam fumus Ulyssi
Gratior illecebris etsi Lotique Deaeque
Solis inaccessos habitat quae filia lucos,

Attamen amplexfis haud nostrae haec munera sorti
Conveniunt, gemino queis vix par orbis ab axe.
Alcidae nec enim debetur gloria tanta

Fixerit aeripedem cervam licet, atque tot omnes
Sparserit in terras gravium monumenta laborum,
Quanta tibi, rex magne, tibi, cui monstra tremenda
Edomuisse datum, quae Roma effudit et ipsa
Viscera telluris nostrae: graviore periclo
Deucalionaeis quam quo crevere sub undis
Monstra ea Phoebaeis quondam confixa sagittis.
At veluti Herculeus peregrinas alite fama

Tot liquit memoranda labor documenta per oras,
Haud secus hinc totum virtus tua fusa per orbem.
Sint Batavi, Batavisque hostis sit Iberia testis,
Sitque omnis Rheni tractus, quaque alta fluenta
Vistula tot riguos spatiose effundit in agros.

Et magna Hadriaci, Veneti, vos gloria ponti,

Vos (quod in hunc toties oculos atque ora referre
Publica res moneat) vos, inquam, appello fidemque
Vestram illam, quam non populos modo flexerit, at quam
Et reges regat hic et quam unus mole sua stet.
Non 'ita Tantalides iuratos Aulide Graissm

Tot reges regumque atavos regumque nepotes
Enituit supra, solio subnixus eburno:

Aut domus omnipotens caeli dum panditur, almus
Inter permistos Divis heroas ab alto

jupiter et totum nutu curn concutit orbem:

Qualis consilio regum procerumque coacto
(Progenie hinc, bis saecla decem numerataque fastis
Quam tot avorum effert series longissima regum,
Hinc veri atque aequi solerti indagine) Phoebus
Quos videt hic reges unus supereminet omnes.

