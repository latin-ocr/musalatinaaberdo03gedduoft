70

75

80

85

90

95

100

105

THOMAS DEMPSTER.

Accepit gratum resolutis ossibus ignem.

Qualiter aequaevo religatam palmite vitem

Ulmus obit, iungensque nemus complectitur arcte

Brachia dilecti trunci, dum fertilis adsit

Autumnus socios gaudens gestare racemos,

Talis erit iuvenum certo concordia nexu.

Non hederae amplexus, non vincent basia conchae.

Utraque digna domus, titulisque insignis avitis

Praeradiat splendore pari, nec dicere promptum

Quae prior aut meriti mensura, aut temporis aevo.

Drummondos erexit avos quondam inclyta virtus

Casibus in duris, tum cum truculentior hostis

Arma Caledonios inferret iniqua per agros,

Sanguineas Bellona faces, hastasque vibraret

Insano Mavors strepitu, fluviosque cruore

Mutans caeruleo misisset nuntia patri

Heu! saeva, infectis truncata cadavera rivis.

Inde favor certus longinqua in saecula regum.
Ecce autem quaerenda fuit, quae ventre beato

Ederet haeredem sceptri. Iam certa per omnes,

Ut mos, Europae discurrit cera potentes,

Nuntia formosi vultus, tabulaeque loquaces

Nativum exhibuere decus, sed principis ardor

Non ultra Oceani fines, sua regna, vagatur.

Digna Anabella toris legitur regalibus una,

Olim Fergusio magnos paritura nepotes,

Ardentes quorum velarent tempora gemmae,

Quas neque Septimius princeps, neque bellicus horror

Saxonis, aut motis temeravit Pictus in armis.

Ex hac invictum ducis genus, inclyte princeps,

A quo magna petit iamdudum Europa, Britannus

Cui primo mundus iuncta ditione cohaeret,

Qui Scotum atque Anglum nullo discrimine nectis,

Ut laetata suum submittat Iernia sceptrum,

Forsitan et fines alio sub sole iacentes.

Qui si doctrinam spectes, contendis Homero,

Si magnos animi motus, non cedis Achilli.

Se reliquae iactent gentes quod nomina adornet

Sola virum virtus, cum saevus praelia Mavors

01

