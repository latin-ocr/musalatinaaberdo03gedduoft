TllUMAs DEMPSTER. 5‘)

shall shine in heaven, a young Drummond may sit on liis latlicr's lmcc and promise
an heir to the famous stoek, while lie and she in a green age and still beautiful may
surpass in length os (lays Nestor and the SilJyl.’'

El'l'l'HALAMIUM IN NUPTIIS {ACOBI COMl'l‘lS
PERTJIANI, D.
DROMMONDI, ET ISABELLAE, ROBERTl COMl'l'IS
WINTONIAE FILIAE.

[Deliliac Poet. Scot. i. 310-18.]
[Rom. Charstris, 4⁰. Edinb. 160⁸]
Laeta oculos, ornata comas, nudata papillas
Cypris, Acidalios lucos egressa, secundi
Regna Iovis, cunasque suas⁷ rerumque parentem
Nerea, cognatasque parans invisere Nymphas
5 Ibat, olorinis devecta per aera bigis:
Quas quondam insano nimium devinctus amore
Mulciber uxori gemmis variarat et auro,
Mirandaque ipsis Divis caelaverat arte.
Et quacunque volat currus, qua nubila signat
10 Orbita, fragrantes pingunt violaria campos,
Totaque Paestano vestitur terra decore.
Fraena regit Levitas, et laeta fronte Iuventas
Ducit aves, et molle quatit per colla flagellum.
His Error, timidisque favens Audacia votis,
15 Accedunt comites, et spinoso agmine iuncta
Cura satellitio, pressaque Silentia voce3
Spes cupidae, blandaeque Preces, Nutusque loquaces,
Et gravis Anxietas‚ et Luxus prodigus auri,
Otiaque et spreto Periuria numine Divum.
20 Non procul Insidiae, Pallorque, et Luctus amictus
Dilanians, pannosa gradus adiungit Egestas.
Ante rotas pennata cohors coit agmen Amorum,
Furtivo occulte quos edunt pignore Nymphae.
Hic telis nervoque minax, hic lampade pollens
²5 Captivam impellunt mentem atque in retia ducunt,
Hic affatu blando inspirat in ossa furorem.
Mille aevo similes, nec forma dispare fratres,
Nudi omnes, alati omnes, ac lumine cassi,

