DAVH) Wliln‘nzlulURN. 381

Venator cursuque leves praevertitur Euros:
²30 Nec prius absistit quam fixus arundine cervus,
Quisquis 63, in vacuis moribundus concidat arvis.
His ubi finis erat, tandem, Rex optime, lustras
Tellurem patriam. Quoquo vestigia flectis,
Quoquo oculos, pars nulla tuis non inclyta fastis
235 Ostentat monumenta. Aquilae hic Romanaque signa
Cessere, hic Dano de ingenti erecta tropaea,
Ultima et in cineres collapsa hic gloria Pictis,
Brittonum at inde plaga est tristi commissa duello
Utraque, quae caedes mente aversata priores
²40 Ingenua pacem unanimi iam pectore spirat.
Hanc reges statuisse urbem dicuntur, at ista
Nobilitant regum cineres manesque sepulchra.
Hic rursus cunaeque Larcsquc et cara penates
Numina, quae primae quondam tibi conscia lucis.
245 Hic postquam firmata virum te fecerit aetas,
Exeruit tua se virtus, verique laboris
Fortuna usque adeo totum celebrata per orbem.
Sic oculos rex pasce, urget breve labilis aevi
Curriculum serosque seni quae lubricat annos
250 Canities, nisi fors primos Iolaus ad annos
Ut rediit dubia tectis lanugine malis,
Hoc caeli tractu, puro hoc natalis et haustu
Aeris addat idem Iunonia muneris Hebe,
Et plenis renovata fluant tibi stamina fusis.
255 Sieque utinam eveniat memor ista volubilis aetas !
Quam tamen, haec tanquam nunquam hinc cernenda per aevum,
Dum licet hauri oculis avidis. Ut pompa Deorum
Invitat ! Neptunus equos classesque, viriles
Mars animos, segetesque Ceres, Nymphaeque salubres
260 Dant fontes, altis et flumina montibus orta,
Sive Caledoniis decurrant finibus, aucta
Grampius haec cano seu vertice fundat, ut oras
Lambat Abredoniae quippe addictissima regi
Ista suo et reliquas supra officiosa sorores,
265 Illae usque officiis celebres licet omnibus omnes.
Vin’ flores? rident horti hinc, hinc prata, corollas
Dum calathis sua (lona legunt nectuntque Napaeae.

