280

10

20

25

35

,ιο

45

MUSA LATINA ABERDONENSIS.

Et sitit in mediis Tantalus aeger aquis,
Talis ego 2 qui perpetuo te candida versu
Conor in aethereas, Delia, ferre vias.
Namque ubi principium, medium, finisve laboris,
Namque ubi erit numeris meta notanda meis,
Te sine si nihilum mens inchoet, unaque venae
Materiesque animi sis, mea diva, rnei?
Quis potis infinita ullis comprendere metis?
Quisve modum statuat cui modus omnis abest?
Si tua laus, tua si virtus, si gratia formae,
Praefixis laudum finibus usque carent,
Cur ego finitis quaeram te claudere gyriS‚
Curve meo sperem tollere in astra sono?
Nunc igitur Paphiaeque genae, Phoebique capilli,
Aemulaque aethereis lumina bina globis,
Et mille in roseis errantia basia labris,
Et non mortali caetera digna sono,
Vosque simul, Venerisque puer comitesque, valete,
Et chorus, et numeris barbite grate meis.
Sit satis O primam semel incaluisse iuventam,
Saepeque sepositis ingemuisse iocis.
Sit satis O vigiles duxisse ex ordine noctes
ln gremium salsae dum cadit imber aquae.
Nam quid ego caecae potui dare vela carinae,
Huc ubi Sicanias Scylla resorbet aquas?
Huc ubi ssexanimis mulcent Acheloides odis
I'ectora, Ulysseis non bene fulta dolis?
Debueram potius Phoebi gravioris ad auream
Astra super positus, carmen hiasse lyram,
Atque inter magnos sublimi vertice vates,
Movisse aeterni maxima facta dei :

Ut pater omnipotens totum hoc quod ubique videmus,
Quod mare, terra, aer, astra, polusque cluet,
Struxerit e nihilo, atque sui partem immortalem

Clauserit olim huius corporis in latebris3
Omnia quae nullo morituris tempore chartis
Bartassi potuit tradere dia chelys.
Aut Solymae motis pro libertate tyrannis,
'fassaea canerem proelia magna tuba.
Aut quod Alexandri sacris operata Camenis

