25

30

35

40

45

50

55

MUSA LATINA ABERDONENSIS.

In patriam hinc Pietas sequitur, quae candida tota
Dum praeit et molli flexu moderatur habenas
Usque Caledonios peramico lumine fines
Respicit: at comitem lentam Prudentia lente
Increpat atque ultro quanto via longa labore
Corripienda monet z sequitur Constantia diva,
Quam fovet amplexu superis Astraea relictis.
Aequior haec votis sistit revocatque sorores,
Interea accurrunt Charites, veneranda propago
Eunonia prognata olim ; par omnibus aetas,
l’ar specie53 Aglaia, Thaliaque, laetitiaeque
Euphrosyne mater prius, at nunc tristior axem
Prona petit supplexque humili sic voce profatur:
Ergone abis regum flos unice Ρ nec tua spectas
Gaudia ut has oras tecum fugitiva relinquant,
Aut haec nostra quibus permutes finibus arva ?
Gens armis opibusque potens adeunda, fatemur,
Et quam temperie caeli, quamque ore diserto,
Quam specie angelica melior natura bearit:
At non iila tibi prima incunabula lucis,
Non primae usuram, primos non aeris haustus
Contulit: has laudes terra haec sibi vindicat una.
Et tamen hanc linquens illam tibi deligis unam.
Ergo suum silvis Aquilo meditatur honorem
Decutere, et Dryadum nemora inter frondea scenis
Illuvies‚ nec pastorum Paeana canentum
Naiades sociae (per te pastoribus etsi
Uberior solito merces) pecudesque suetae
Luxuriare prius, mutae, mutaeque volucres
Aethera quae liquidae cantu mulsere peritae
Cum te rege suo: Zephyri non aura susurris,
Non strepitu rivi, non flumina murmure gaudent.
Quin etiam sama est, Nymphas sub rupe iacentes
Non vitreo undarum notos sub marmore lusus
Fingere vel saturare hyali sua pensa colore,
Sed desiderio lento tabescere, et usque
Te, veniente die, te decedente vocare.
l'astum aversati cervi, damaeque fugaces
Lucem aversante solis procul in dumetis

