35

4ο

45

50

55

60

70

1⁷»wi Wl⁴3111>151<1ss11< N.

Adde quod Aonidas semper quid inane putavi,
Nec placuit genio pulvis et umbra meo.

Quod si parva mihi sas est componere magnis,
Sic Laertiades tractus in arma fuit.

Ipse dolo falsus falsum sic traxit Achillem
Aulida, ut Inachias duceret inde rates.

Par genio fortuna tuo; tibi, tangere famae
Dum properas portus, aestus et aura favent.

Ecce tibi proavssm generoso sanguine dignum
Ingenium, primus nobilitatis honos!

Ecce tuis elegis dum tendis ad ardua Pindi
Culmina‚ Nasonis lecta corona manu!

Purpureus nitet hic amarantus, lilia rident,
Cumque apio violae, cum violisque rosae.

Hic, Buchanane, tuae defensae praemia Musae,
Quercus, et hinc triplex laurus amoena comae.

Ne quid enim desit quo vertice sidera tangas,
Aevi et miraclis adnumerere tui ς

Archytas quidquid, quidquid Podalirius ausus,
Et Sophiae quidquid circulus omnis habet,

Linceo id omne tuo rimatus lumine, rara
Naturae penitos excutis arte sinus.

Haec ego praesensi iam tum, cum remige Phoebo
Exigua legeres littora sacra rate.

Praesensi, nec avis praepes mihi penna, nec exta,
Sed ratio augurium judiciumve fuit.

(Tum memini et meminisse iuvat), nunc aurea tentas
Fila lyrae Aoniis solicitanda modis.

Nunc annos supra penetras in castra Lycaei,
Ponis et a comitum rapta tropaea globo.

Meque subinde vocas, propero dum lentius atque
Cogor ab adversis vela referre Notis.

Haud secus accipitris pedibus praedatur aduncis
Pullus, adhue nisus dum docet aura leveS.

Haud secus in silvis errare leunculus audet,
Dente petiturus rhinocerota novo,

Primaque luxurians in praelia taurus arenam
spargit et impositas iactat in astra pilas.

395

