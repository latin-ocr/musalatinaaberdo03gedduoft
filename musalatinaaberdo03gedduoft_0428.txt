115

120

ยน35

ยน40

145

MUSA LATINA ABERDONENSIS.

Haud secus ex anguis Cadmaei dentibus orti
Quosve ita prognatos mirata est Colchica tellus
Fraternis in se versi cecidere sub armis.

Interea quorum est tantos componere motus

Reges non id agunt, posito ut certamine Christi
Mystica membra optent corpus coalescere in unum.
Ast aliae hos agitant curae, quin flamma perenne
Duret ut ista adhibent studiumque operamque perennem.
Tu vero antiquae ad fidei primaeva reducis
Dogmata et unire haec conaris ovilia sparsa,

Dum non pastores sequeris quos devius error
Noxia diducit per pascua, nuda sed usque

Christi sanctorumque premis vestigia patrum.

O si consocies! non clauso limine Iani

Augustus, tanto non Constantinus honore

Magnus se iactet, quantum virtutibus addet

Hoc meritum meritisque tuis haec maxima virtus.
Nec Constantino tot pectoris indita quondam
Munera quot tibi sunt praesto, si expendere saecla
Haec perversa sinant, quae bella, heu horrida bella,
Irrequieto agitant animo pacisque recidunt

Semina prima, unam mentem et cor caelitus unum.
Sed pacis studiosus amor, sed dextera semper
Innocua, ac mentis seu vis illa insita, rerum

Seu longo collecta usu prudentia, certant

Te decorare adeo, ut dubium diademate rex sis
Maior an ingenio : quo non speciosior ardet
Chrysolithus quamvis nativo interlitus auro.
Namque illud tanta illustrat clementia ut ipsos
Imo hostes super irradiet, licet obvia ab ortu

Et gravia et vicibus repetita pericula multis.

Tuque adeo rex magne agedum, sic perge, nec ausus
Impediant sanctos malesana ac hostica passim
Consilia, aut quae dira fovent molimina vota.

Si Deus haud contra, quis contra insurgere tentet?
Ille tuos hostes, ceu cera liquescit ab igne,

Coctilis in scrupos ut testa resolvitur, omnes
Conteret atquc suae nectent sibi retia poenae.

