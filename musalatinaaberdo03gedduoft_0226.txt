184

165

170

¹75

180

185

ι oo

ι95

MUSA LATINA ABERDON ENSIS.

Turbidus ingreditur pugnarn: quam magnus Orion,
Quum pedes incedit medii per maxima Nerei
Stagna, viam scindens humero supereminet undas,
Aut summis referens annosam montibus ornum
Ingrediturque solo et caput inter nubila condit.
Talis et egregiis infert se Carolus armis,

Obvia multa virum demittens corpora leto.
Semineces volvit multos, aut proterit hostes
Ungula equi aut raptas fngientibus ingerit hastas.
Ast numero longe maior (pro f) praedo rebellis
(Quinquaginta illi parebant millia saeva,

At vix Grampigenum Carolo bis millia septem)
Instat, et eximias Scotorum caede phalanges
Usque fatigat atrox, renovatque in praelia vires.
Iamque Deo visum est animum viresque rebelli
Addere, eique acres stimulos sub pectore vertit.

Et Scotis immissa fuga est, sic sata volebant.

Nec iam fama mali tanti sed certior auctor

Advolat (heu l) regi, magno in discrimine iam iam
Esse suos, versis tempus succurrere Scotis.
Proxima quaeque metit gladio latumque per agmen
Limitem agit ferro, hostes quaerens caede superbos
Aegaeon qualis, centum cui brachia dicunt,
Centenasque manus, quinquaginta oribus ignem
Pectoribusque arsisse, Iovis quum fulmina contra
Tot paribus streperet clypeis, tot stringeret enses;
Carolus haud aliter desaevit ubique per hostes,
Atque inter caedes fugientiaque agmina magno
Fertur equo variisque instigat vocibus ultro,
Nomine quemque vocans, reficitque in praelia pulsos,
Nunc prece, nunc dietis virtutem accendit amaris.
Quo fugitis, socii? per vos et fortia facta

Spemque meam, patriae quae nunc subit aemula laudis
Fidite ne pedibus: ferro rumpenda per hostes

Est via, qua globus ille virum densissimus urget.
Numina nulla premunt, mortali urgemur ab hoste.
Haec ait et medius densos prorumpit in hostes.
Nullus at instantes Anglos letumque ferentes
Sustentare valet gladiis, aut sistere contra.

