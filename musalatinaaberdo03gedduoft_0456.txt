406

45

50

55

(Â³0

05

MUSA LATINA ABERDONENSIS.

Oceani conclusa sinu diffundit ab austro
Littus ad Arctoum et quacunque affulget lernae
Sol prius Hesperiis quam mergitur aequoris undis:
Non tamen hostili grassatus more quietas
Sollicitare armis gentes facibusque parabat.
Sed sortis memor usque suae se pace tegebat,
Spemque sibi haud dubiam firmabat pectore certo.
Nec frustra. Ad sedes simulac secessit Elisa
Indigetum, proceres omnes quos Anglia spectat
Hunc unum Dominumque suum Regemque salutant.
Atque ita non serm, non flamma parta tot uni
Regna illi, sed amore ipso et munimine iuris.
Quod si virtuti deceat submittere fasces,
Et ius imperii meritum est, Hic maximus ille,
Hic Princeps unus tanto moderamine dignus.
Non ego pressurus vatum vestigia fictas
Assignabo illi laudes, quas conscia veri
Fama redarguerit nullo iucata colore.
Vera side praeeunte canam, quae saecula firment
Nostra, licet seris miranda nepotibus olim.
Nec proavos memorabo illos quos Scotia fovit
Per bis mille annos, quos Anglia protulit, aut quos
Gallia Guisiadtmi claro de sanguine fudit.
Nota ea praetereo, quamvis ea maxima, tellus
Illi quod nullum regali e stemmata cretum
Nobilitate parem dederit. Quin mille pericla
Haud memoro. quae lustra illi duodena crearunt,
Et quibus ille, eheu, teri-st iactatus et alto.
Fata regunt sortem hanc, fata hic dominantur et astra
Tuque O qui satis hominum dominaris et astris.
Iustitiae potius miror, quae floruit ipso
Principe. Nam priscos Scotos spectemus et illas
Hebridas occiduo diffusas undique ponto,
Et crebris Boream versus freta consita terris.
Quae lanienae illic Deus O! quae monstra ferarum!
Quae portenta hominum solo viventia rapto!
Quas struit insidias capitali fraude parenti
Filius, et fratri frater, coniuxque marito!
Quaeque a Scotorum dispescunt finibus Anglos,

