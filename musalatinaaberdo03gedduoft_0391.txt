15

20

²5

30

35

40

45

50

GEORGE sTRAOE IAN.

Talia depingant nostros vocabula fletus,
Qualia moerentem, fratre cadente, decent;

Qualia cum lachrymis fundit pia mater, adempta
Prole, vel accensos coniugis ante rog0s;

Qualibus Euryalo Nisus moriente furebat,
Qualibus Aegides regna profunda petens;

Qualia dilecto vates Ionathane perempto
Regius irriguis fudit ab ore genis.

Ah! quisquis lubrico ponit sua gaudia mundo,
Conatur refluo quaerere certa inari.

Lactea narn viridi marcent ceu lilia prato,
Vitrea sic celeri vita repente fuga.

Non generosa tuam servarunt stemmata vitam,
Ducta per innumeros, clare Semne, patreS.

Forma nec insignis, sexta trieteride florens,
Flavaque, Davidico more, retorta corna,

Nec pia sollicitae genitricis murmura. quae te
Diligit ut carum cauta Rebecca Iacob.

Sancta nec immites tardavit Roma puellas,
Iniieiunt caecas quae sine mente manus,

Heu ! cur me tanta terrarum mole relinquis
Distantem ? quocum mille pericla tuli.

Cur non, post longos pontique viaeque labores,
Lumina dilecto claudis amata sinu ?

Cur non, qui toties sensi pia gaudia vitae,
Funeribus potui tristis adesse tuis?

Nec rnihi, ceu quondam caris commissa propinquis
Corpora viventis, sic morientis erant?

Nonne ego te flentem, dulcis post oscula matris,
In volucris duxi transtra verenda ratis?

Nonne per immensos Thetidis spumantis acervos
Solamen timido duxque comesque fui ?

Nonne ego te, lacerae curn naufraga membra carinae
Gallica saxoso littore fregit hiems,

Nocte manu trepidum scopulosa per aequora traxi,
Colla mihi premeret curn tremebunda nepos ?

O utinam paribus licuisset cedere fatis
Tunc, et in amplexu pectora cara mori!

34¹

