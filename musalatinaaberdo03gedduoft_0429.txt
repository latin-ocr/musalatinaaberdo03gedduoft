Ι55

160

165

170

175

180

185

DAVID WEDDERBURN.

Extera si regna haec concordia foedera pacis
Respuerint peritura sui, ut Narcissus, amore,
Perge tamen, rex, perge tuos unire, nec ullae
Reliquiae invidiae subsint veterumve malorum,
Inque unum coetum et leges coeamus in unas.
Hinc veluti quae multa virum iam saecula vicit
Visceribus terrae penitus defigitur arbos,
Brachixique extendit quae non superare vel Austri
Praecipites valeant vel fulminis alitis irae,
Nempe cohors Christi solido fundamine sedes
Hic positura suas, sic te tria regna sul) uno
Foedera amicitiae tandem haec initura perennis.
En tota haec mundi compages, nonne parentis
Unio naturae, gremio dum pontus opaco
Se terrae insinuat dumque oscula mutua captat ?
Hinc unum in celeri decurrunt flumina lapsu
Oceanum, Oceanus refluas post egerit undas⁷
Cursusque his variant vicibus variantque recursus.
Haec elementa fovens aer se expandit ad omnes
'serrasque tractusque maris, genitalis et inde

Humor, et inde hominum ac pecudum vitaeque volantum 1

At caeli hos campos liquidos en axis uterque
Excipit amplexu. Tanta est concordia rerum.
Complexus divelle istos, laxataque fiant
Membra, hae congeneres partes, en protinus omnis
Iu chaos antiquum reditura haec machina mundi.
Sic rerum natura parens his nexibus omnes
Mollit et in nostri penitus conspirat amorem.

Tum sedes una est, uno circumsona ponto,

Uni hostes, uno sociique ligamine pacis

Evincti, atque una haec Arctoi climatis aura,

Una et lingua, atque una fides, Deus unus, et unus
Rex, decus atque tui merito pars maxima regni.

Quae vero comitum, quae tanta haec turba tuorum?
Saxonidum praefecti arvis ipsique vetusta
Saxonidum de gente, tuis, en Scotia‚ regnis
Succedunt stabilisque tibi quin pacis olivam
Praetendunt insigne manu, quae spicula vibrans
Olim acie instructa nostroque imbuta eruore

